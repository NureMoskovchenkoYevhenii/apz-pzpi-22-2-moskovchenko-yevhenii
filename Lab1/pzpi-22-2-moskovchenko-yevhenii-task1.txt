МІНІСТЕРСТВО ОСВІТИ І НАУКИ УКРАЇНИ
ХАРКІВСЬКИЙ НАЦІОНАЛЬНИЙ УНІВЕРСИТЕТ РАДІОЕЛЕКТРОНІКИ








Звіт
з лабораторної роботи №1
з дисципліни «Архітектура програмного забезпечення»
на тему: «Розробка опису прототипу проєкту в форматі “Vision and Scope”»










Виконав:
 студент групи ПЗПІ-22-2
Московченко Євгеній Олексійович
Перевірив:
ст. викладач кафедри ПІ
Сокорчук Ігор Петрович








Харків 2025
1 ІСТОРІЯ ЗМІН


№
	Дата
	Версія звіту 
	Опис змін та виправлень
	1
	31.05.2025
	0.1
	Початковий варіант
	

2 ЗАВДАННЯ


На лабораторній роботі №1 потрібно розробити аркуш завдання та описати прототип проєкту в форматі Vision & Scope. 
Проєкт повинен мати повну назву українською мовою. Приклад назви: «Програмна система для організації та проведення масових заходів». Прототип проєкту може мати додаткову назву англійською мовою та власну назву. 
Вимоги до змісту документу Vision & Scope: 
Розділ 1: Описати актуальність проблем, які вирішує програмна система. Описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи монетизації проєкту. 
Розділ 2: Описати призначення системи, вказати її головні функціональні можливості. 
Розділ 3: Докладно описати функції кожної з частин системи та вимоги до цих частин. 
Розділ 4: Описати усі зацікавлені у проєкті сторони. Вказати строки виконання проєкту, усі технології, які будуть використані у проєкті.


3 ОПИС ВИКОНАНОЇ РОБОТИ


У рамках виконання цієї лабораторної роботи було написано документ Vision & Scope. Був проведений аналіз ринку існуючих рішень для управління фастфудом. Визначено їхні переваги та недоліки, що дозволило сформулювати унікальну цінність та функціональні переваги пропонованої системи "StaffFlow". Також були визначені потенційні моделі монетизації проєкту.
В ході роботи була сформульована Концепція Рішення, що окреслює основне призначення системи та її довгострокове бачення. Детально описано Рамки первинного випуску. 
Завершальним етапом стало визначення Робочого середовища, де перелічено програмні технології, фреймворки, СУБД та платформи, які будуть використані для реалізації системи.
За результатами було підготовлено робочу версію документа Vision & Scope, яка знаходиться у Додатку Б, а також створено відеозвіт з поясненнями, посилання на який розміщено у Додатку А.


4 ВИСНОВКИ


У результаті виконання лабораторної роботи було успішно розроблено та деталізовано документ Vision & Scope для програмної системи "StaffFlow", що призначена для управління мережею фастфуд-закладів. 
________________


ДОДАТОК А
Відеозапис


Відеозапис презентації результатів лабораторної роботи: 
https://youtu.be/3SdhPYWLAlE
Хронологічний опис відеозапису:
0:00 - Вступ. Представлення.
0:20 - Головна Функціональність
2:52 - Рамки первинного випуску
6:03 - Рамки Наступних Випусків
8:15 - Обмеження та Виключення
10:10 - Робоче Середовище


________________


ДОДАТОК Б
Опис проєкту у форматі «Vision and Scope»


Vision and Scope Document 
for 
Програмна система для управління мережею фастфуд-закладів
Version 1.0 approved
 Prepared by Московченко Є. О.
Харківський національний університет радіоелектроніки
11.05.2025
________________
Зміст


1        BUSINESS REQUIREMENTS (Бізнес-вимоги)                                5
1.1        Background (Передумови)                                                        5
1.2        Business Opportunity (Бізнес-можливості)                                        5
2        VISION OF THE SOLUTION (Концепція рішення)                        8
2.1        Vision Statement (Окреслення концепції)                                        8
2.2        Major Features (Головна функціональність)                                8
3        SCOPE AND LIMITATIONS (Рамки та обмеження проекту)                9
3.1        Scope of Initial Release (Рамки первинного випуску)                        9
3.2        Scope of Subsequent Releases (Рамки наступних випусків)                10
3.3         Limitations and Exclusions (Обмеження та Виключення                11
4        BUSINESS CONTEXT (Бізнес-контекст)                                        11
4.3        Operating Enviroment (Робоче середовище)                                11


________________


Revision History


Name 
	Date 
	Reason For Changes 
	Version
	Початок
	11.05.2025
	Початкова версія
	1
	

	

	

	

	________________


1 Business Requirements (Бізнес Вимоги)


1.1. Background (Передумови)


Сучасний ринок фастфуд-закладів характеризується високою конкуренцією та постійним прагненням до операційної ефективності. Швидкість обслуговування, якість продукції та оптимальні умови зберігання є вирішальними факторами успіху. Традиційні методи управління персоналом, розкладами роботи та моніторингом умов у приміщеннях часто є ресурсомісткими, схильними до помилок та неефективними. Це призводить до зайвих витрат, зниження продуктивності співробітників, а також потенційних ризиків, пов'язаних з невідповідними умовами зберігання продуктів. Ідея проєкту полягає у розробці програмної системи "StaffFlow", яка автоматизує та оптимізує ключові управлінські процеси для мережі фастфуд-закладів. Метою розробки продукту є створення комплексного рішення, що забезпечить:
* Підвищення ефективності управління персоналом, включаючи оптимізацію робочих розкладів та обробку запитів співробітників на зміни.
* Автоматизований моніторинг та підтримання кліматичних умов (температури та вологості) у зонах зберігання продуктів за допомогою пристроїв Інтернету речей (IoT).
* Зменшення операційних витрат завдяки автоматизації рутинних завдань та мінімізації псування продукції.
* Покращення комунікації між співробітниками та менеджментом, а також підвищення задоволеності персоналу за рахунок гнучкості у роботі.
* Зручний та інтерактивний інтерфейс для доступу до важливої інформації та функцій адміністрування системи.
1.2. Business Opportunity (Бізнес Можливості)


Дана програмна система для управління мережею фастфуд-закладів має деякі переваги над існуючими аналогами. Більшість поточних рішень на ринку не інтегрують повністю можливості інтернету речей для моніторингу умов у локаціях, що робить цей продукт унікальним. Деякі з них не є інтуїтивно зрозумілими. Функції можуть бути надто простими та непотрібними.
Для проведення більш детального аналізу аналогів програмної системи для управління мережею фастфуд-закладів, можна розглянути кілька існуючих рішень на ринку , які мають схожі функції.
1. Square for Restaurants


  

Рисунок 1 – Інтерфейс платформи Square for Restaurants


Пропонує рішення для управління замовленнями, оплатами, а також
базові функції управління персоналом.
Недоліки: Не має інтеграції з Інтернетом речей для моніторингу умов у закладах. Основний акцент на обробці платежів і управлінні замовленнями.
Переваги: Легка інтеграція з іншими продуктами Square, зручний
інтерфейс для користувачів. Зрозумілі тарифи. Система відображення кухні.
2. Toast POS


  

Рисунок 2 – Інтерфейс платформи Toast POS


Надає можливості управління замовленнями, оплатами, а також базові функції управління персоналом і аналітики.
Недоліки: Відсутність автоматизованого моніторингу умов у закладах через Інтернет речей. Основний фокус на POS-системах обмежує можливості для управління іншими аспектами бізнесу , такими як детальне управління персоналом або розширена аналітика, що виходить за рамки продажів.
Переваги: Потужні інструменти для аналітики продажів, інтеграція з
різними сервісами доставки.
3. Revel Systems


  

Рисунок 3 – Інтерфейс платформи Revel Systems


Пропонує рішення для управління замовленнями, інвентарем,
персоналом, а також аналітику .
Недоліки: Revel Systems пропонує велику гнучкість у налаштуванні, це також означає складність у початковому налаштуванні та потребу в технічній підтримці для оптимального використання системи. Може бути дорожчим варіантом, що може бути недоліком для малих підприємств з обмеженим бюджетом.
Переваги: Свобода у налаштуванні системи під потреби бізнесу ,
потужні інструменти для управління інвентарем.
Найголовнішим фактором у виборі StaffFlow має бути той факт, що
вона є вузькоспеціалізована саме під управління персоналом, у той час як
конкуренти намагаються надати базовий функціонал для керування всього
закладу . Включає можливість генерації звітів та відстеження робочих змін, що не завжди доступно в інших системах.


2 Vision of the Solution (Концепція Рішення) 


2.1 Vision Statement (Окреслення концепції)
Програмна система для управління мережею фастфуд-закладів
автоматизує та оптимізує основні процеси управління, такі як управління
персоналом, розкладами роботи та моніторинг умов у закладах. Ця
інформаційна система покращить ефективність операційних процесів,
забезпечить кращу комунікацію між співробітниками та підвищить якість
обслуговування клієнтів. Завдяки інтеграції з пристроями Інтернету речей,
програма дозволить автоматизувати моніторинг умов у закладах та швидко
реагувати на будь-які відхилення від заданих параметрів. Це забезпечить
оптимальні умови для зберігання продуктів та підвищить безпеку харчових продуктів.
Мобільний додаток надасть співробітникам доступ до актуальної
інформації про розклади роботи, та інші важливі дані в будь-який час і в
будь-якому місці. Програма дозволить покращити комунікацію між
співробітниками та керівництвом, а також спростить процес подачі запитів на зміни в розкладах або іншу важливу інформацію.
Після впровадження цієї системи, мережа фастфуд-закладів зможе
підвищити ефективність управління, скоротити витрати на операційні
процеси та покращити якість обслуговування клієнтів. Це дозволить компанії залишатися конкурентоспроможною на ринку фастфуд-послуг та забезпечити стабільне зростання бізнесу.


2.2. Major Features (Головна Функціональність)


Нижче наведено нумерований перелік основних функцій програмної системи "StaffFlow", що відображає її ключові можливості та відмінності від конкурентів:
MF-1) Моніторинг кліматичних умов: Використання інтегрованих сенсорів (температури та вологості) для постійного відстеження та збору даних про стан навколишнього середовища у ключових зонах фастфуд-закладів з передачею даних на сервер.
MF-2) Автоматизоване керування умовами зберігання: Система автоматично реагує на відхилення від заданих параметрів температури та вологості. Це включає активацію відповідних локальних актуаторів для підтримання оптимальних умов.
MF-3) Перегляд та керування робочими графіками персоналу: Надання співробітникам можливості зручно переглядати свої призначені робочі зміни та графіки в режимі реального часу. Функція також включає можливість подання запитів менеджерам на змінення робочих змін (відпустка, вихідний, лікарняний) та керування власними робочими годинами.
MF-4) Візуалізація та аналіз даних IoT: Представлення даних, отриманих від пристроїв Інтернету речей, у вигляді інтерактивних графіків, діаграм та інших візуальних елементів. Це забезпечує наочну оцінку стану умов у закладах, допомагаючи менеджменту приймати обґрунтовані рішення та оперативно реагувати на потенційні проблеми.
MF-5) Адміністрування користувачів та ролей: Вбудовані програмні засоби для комплексного управління обліковими записами користувачів системи. Це включає функції реєстрації, авторизації, редагування інформації та видалення користувачів, а також гнучке налаштування їхніх прав доступу на основі призначених ролей.
MF-6) Управління даними системи та резервне копіювання: Можливість адміністрування даних, що зберігаються в системі. Включає автоматичне створення резервних копій налаштувань та критично важливих даних, а також функції для їх експорту та імпорту. Це забезпечує цілісність, безпеку та можливість відновлення інформації. Також включає локалізацію для української та англійської мов.
MF-7) Веб-інтерфейс для адміністрування та моніторингу: Розробка функціонального та інтуїтивно зрозумілого веб-клієнта, що надає повний доступ до всіх адміністративних функцій системи (управління користувачами, даними, звітами) та інструментів моніторингу стану закладу в реальному часі для менеджерів та адміністраторів.
MF-8) Мобільний застосунок для співробітників: Розробка спеціалізованого мобільного застосунку, що забезпечує співробітникам фастфуд-закладів зручний та оперативний доступ до їхніх робочих графіків, можливість подання запитів на зміни, отримання критичних сповіщень та виконання інших повсякденних завдань.


3 Scope and Limitations (Рамки та обмеження)


3.1        Scope of Initial Release (Рамки первинного випуску)


Реалізація початкового випуску програмної системи "StaffFlow" буде зосереджена на наданні ключових функціональних можливостей, що забезпечать найбільшу цінність для користувачів та вирішать найбільш актуальні проблеми мережі фастфуд-закладів. Основний акцент робиться на автоматизації управління персоналом, моніторингу умов зберігання за допомогою IoT та базових функціях адміністрування.


1. Серверна частина (Backend)


* Реєстрація, авторизація користувачів із використанням автентифікації на основі облікових даних з перевіркою за базою даних.
* Підтримка різних ролей (Менеджер, Співробітник) з відповідним розподілом прав доступу до функцій системи.
* Базова політика безпеки: хешування паролів для зберігання в БД, контроль доступу на рівні API-ендпоінтів.
* Зберігання та управління робочими графіками співробітників у базі даних.
* Обробка запитів від співробітників на зміну робочих змін з можливістю підтвердження/відхилення менеджером.
* API-ендпоінт для прийому показників температури та вологості від IoT-пристроїв.
* Збереження отриманих даних сенсорів у базі даних з часовими мітками.
* Базова логіка аналізу даних: порівняння отриманих показників з встановленими пороговими значеннями для виявлення відхилень.
* Зберігання історії даних для подальшого аналізу та візуалізації.
* Формування звітів про історію відвідуваності, відсутність, використання відпусток на основі даних з БД.
* Механізми для автоматичного створення резервних копій бази даних.


2. IoT-пристрої (Smart Device) та сенсори


* Програмне забезпечення для IoT-пристроїв, яке зчитує показники температури та вологості.
* Надсилання зібраних даних на серверний API за допомогою HTTP/HTTPS з Basic Authentication.
* Базова фільтрація даних сенсорів для усунення шуму.
* Генерація даних для імітації роботи сенсорів.
* Проста логіка для активації локальних актуаторів у відповідь на відхилення показників від заданих порогових значень, визначених на пристрої.


3. Веб-клієнт (для адміністраторів та менеджерів)


* Інтерфейс для управління користувачами системи: додавання/редагування/видалення користувачів, призначення ролей.
* Перегляд списку співробітників та їхніх робочих графіків.
* Можливість підтвердження/відхилення запитів на зміни графіків.
* Панель моніторингу з відображенням поточних показників температури та вологості з усіх підключених IoT-пристроїв.
* Графіки або діаграми для візуалізації історичних даних сенсорів за певний період.
* Можливість доступу до згенерованих звітів про діяльність персоналу.


4. Мобільний застосунок (для співробітників)


* Можливість переглядати власний робочий графік.
* Перегляд статусу поданих запитів на зміну графіку.
* Подання запитів менеджерам на змінення робочих змін (відпустка, вихідний, лікарняний).
* Отримання push-сповіщень про підтвердження/відхилення запитів або критичні події.


3.2 Scope of Subsequent Releases (Рамки Наступних Випусків)


У майбутніх оновленнях система "StaffFlow" зможе значно розширити свої можливості завдяки інтеграції передових аналітичних інструментів, штучного інтелекту та поглибленої інтеграції з зовнішніми системами. Це дозволить не лише автоматизувати окремі процеси, а й зробити систему більш адаптивною, розумною та ефективною у прийнятті рішень. Передбачається розвиток у трьох ключових напрямках: розширені можливості автоматизації та прогнозування, поглиблена інтеграція з зовнішніми системами та покращення безпеки й користувацького досвіду.
1. Розширені можливості автоматизації та прогнозування


* Впровадження алгоритмів машинного навчання для аналізу історичних даних про потік відвідувачів, обсяг продажів та доступність персоналу. Автоматично генерувати оптимальні робочі графіки, що мінімізують витрати на оплату праці та максимізують продуктивність, враховуючи навички співробітників та правила праці.
* Використання ШІ для аналізу даних від сенсорів з метою виявлення аномалій та прогнозування потенційних проблем. Система зможе завчасно попереджати про можливі відхилення від оптимальних умов до того, як вони стануть критичними.
* Розробка складнішої логіки для автоматичного керування локальними актуаторами на основі прогнозованих змін кліматичних умов або динамічних потреб закладу, з метою оптимізації енергоспоживання.


2. Поглиблена інтеграція з зовнішніми системами


* Пряме підключення до існуючих систем продажів для автоматичного збору даних про продажі, пікові години та популярність продуктів. Для більш точного прогнозування потреб у персоналі та оптимізації замовлень.
* Розширення функціоналу управління запасами шляхом інтеграції з постачальниками. Автоматично генерувати замовлення на поповнення запасів на основі поточного рівня запасів, прогнозів продажів та даних від IoT-сенсорів.
* Автоматичний експорт даних про робочий час співробітників для спрощення розрахунку заробітної плати та інтеграції з обліковими системами.


3. Покращення безпеки та користувацького досвіду


* Впровадження додаткового рівня безпеки для всіх користувачів, вимагаючи другої форми верифікації під час входу.
* Розширена система логування всіх дій користувачів та системних подій для повного аудиту та забезпечення відповідності вимогам безпеки та комплаєнсу. Відстежувати зміни, ідентифікувати аномалії та допомагати в діагностиці.
* Можливість налаштування користувацьких дашбордів для різних ролей та індивідуальних потреб, дозволяючи кожному користувачеві бачити найважливішу для нього інформацію з першого погляду.
* Додавання нових мов інтерфейсу, окрім української та англійської, для виходу на міжнародні ринки та підтримки глобальних франшиз.


3.3 Limitations and Exclusions (Обмеження та Виключення)


Система "StaffFlow" має низку обмежень, що обумовлені технічними можливостями, пріоритетами розробки та ресурсними рамками. Ці обмеження визначають функціональні межі першої версії та слугуватимуть орієнтирами для майбутніх оновлень.


1. Обмеження функціоналу IoT-пристроїв:


* Система не має вбудованих механізмів самодіагностики несправностей сенсорів. У разі виходу сенсора з ладу або передачі некоректних даних, система не зможе автоматично ідентифікувати джерело проблеми або запропонувати рішення, крім загального повідомлення про відсутність даних.
* Не передбачено резервного дублювання даних з одного сенсора іншим у разі його відмови, що може призвести до тимчасової втрати моніторингу конкретної зони.
* Автоматизоване керування умовами обмежується активацією/деактивацією базових локальних актуаторів. Складне, тонке регулювання клімату або інших параметрів з використанням розширених систем автоматизації, такі як розумні системи вентиляції/кондиціонування, не входить до початкового обсягу.
* Система підтримує лише обрані та протестовані моделі IoT-пристроїв. Підтримка широкого спектру сторонніх або спеціалізованих smart-пристроїв не реалізована.


2. Обмеження адміністрування та аналітики:


* Вбудовані програмні засоби для управління сертифікатами не будуть реалізовані в першому випуску. Налаштування сертифікатів здійснюватиметься вручну на рівні сервера.
* Функціонал генерації звітів обмежується базовими звітами про діяльність персоналу. Розширена аналітика, що включає прогнозування, складні KPI або інтерактивні дашборди для різних ролей, не входить до першого випуску.


3. Обмеження безпеки:


* Реалізовано базову автентифікацію за логіном/паролем та авторизацію за ролями. Функції двофакторної автентифікації, детального аудиту безпеки, логування всіх спроб доступу або розширеного контролю доступу на рівні окремих ресурсів не передбачені.


4. Обмеження користувацького інтерфейсу:


* Мобільний застосунок у першому випуску буде розроблено виключно для платформи Android. Підтримка iOS або інших мобільних платформ не передбачена.
* Функції для прямої комунікації між співробітниками або між співробітниками та менеджментом у додатку відсутні.


5. Обмеження інтеграції:


* Пряма інтеграція з POS-системами, системами обліку запасів, бухгалтерськими системами або іншими сторонніми сервісами не включена до обсягу першого випуску. 


4 Business Context (Бізнес Контекст)


4.3 Operating Environment (Робоче Середовище)


Програмна система "StaffFlow" призначена для автоматизації управління мережею фастфуд-закладів, що передбачає взаємодію різних компонентів: серверної частини, пристроїв Інтернету речей (IoT), веб-клієнта та мобільного застосунку. Нижче наведено опис технологій, програмних засобів та вимог до робочого середовища для кожного з цих компонентів.


1. Серверна частина (Backend)


Мова програмування та фреймворк:
C# та ASP.NET Core .NET 8: Використовуватимуться для розробки серверної частини, включаючи API та основну бізнес-логіку. 
База даних:
PostgreSQL: Реляційна система управління базами даних для зберігання всієї інформації системи.
Контейнеризація для розгортання:
Docker та Docker Compose: Використовуватимуться для пакування, розгортання та управління серверною частиною та базою даних у контейнерах. 
HTTP/HTTPS: Для взаємодії з веб-клієнтом, мобільним застосунком та IoT-пристроями.
RESTful API: Основний стиль архітектури для API серверної частини.


2. Пристрої Інтернету речей (IoT) / Smart Device


Платформа IoT:
Arduino-сумісні плати будуть використовуватися як основа для IoT-пристроїв, що збирають дані про температуру та вологість.
Датчики: DHT11, DHT22 або аналогічні для збору показників температури та вологості.
Мова програмування (для пристроїв):
C++ (Arduino Framework) для ESP32/Arduino.
Протоколи взаємодії з сервером:
HTTP/HTTPS (POST запити): Для надсилання зібраних даних на серверний API.


3. Веб-клієнт (Front-end)


Технології:
HTML, CSS, JavaScript/TypeScript: Основні технології для побудови користувацького інтерфейсу.
JavaScript фреймворк Vue.js для створення динамічного та інтерактивного веб-інтерфейсу для адміністрування та моніторингу.


4. Мобільний застосунок


Цільова платформа:
Android: Мобільний застосунок буде розроблено для пристроїв на базі Android.
Мова програмування та технології:
Kotlin для нативної розробки під Android.


Загальні вимоги до операційного середовища:


Система має прагнути до високої доступності, оскільки моніторинг умов та управління персоналом є критичними для бізнесу.
Дані повинні надійно зберігатися та передаватися. Потрібні механізми резервного копіювання бази даних та даних налаштувань.
Час відгуку системи на запити користувачів та IoT-пристроїв має бути мінімальним.
Забезпечення коректності та узгодженості даних у всій системі.
Автентифікація користувачів та пристроїв. Авторизація доступу до функцій на основі ролей. Використання HTTPS для шифрування даних при передачі. Захист від поширених веб-вразливостей.
Цей розділ описує ключові технології та вимоги, що вплинуть на архітектуру та розробку всіх компонентів системи.
